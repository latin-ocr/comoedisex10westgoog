258 nnoem veranum

Et mox.

In obsequio, quoniam Terentiano verbo libenter utor,
comitas adsit.

Horatius, lib. Epist. ad Augustum.

Dicitur Afrani toga convenisse Menandro:
Plautus ad exemplar Siculi properare Epicharmi:
Vincere Caecilius gravitate, Terentius arte.

Hos ediscit, et hos arcto stipata theatro

Spectat Roma frequens.

ovidius, lib. u. Tristium.

Nec liber indicium est animi3 sed honesta voluntas
Plurima mulcendis auribus apta refert.

Accius esset atrox: conviva Terentius esset;
Essent pugnaces qui fera bella canunt.

Volcatius Sedigitas, apud A. Gell. lib. xv. cap. 24.

Multos incertos certare hanc rem vidimus,
Palmam poetae comico cui deferant.

Eum, me judice, errorem dissolvam tibi:
Ut contra si quis sentiat, nihil sentiat.
Caecilio palmam Statio do comico.
Plautus„ secundus facile exsuperat ceteros.
Dein Naevius, qui servet pretium, tertiu’st.
Si erit, quod quart0, dabitur Licinio.

Post insequi Licinium facio Atilium.

In sexto sequitur hos loco Terentius.
Turpilius septimum, Trabea octavum obtinet.
Nono loco esse facile facio Luscium.
Decimum addo causa antiquitatis Ennium.

Velleius Paterculus‚ lib. 1.
Dulcesque Latini leporis facetiae per Caecilinm, Teren-
tiumque, et Afranium suppari aetate nituerunt.
Fab. Quintilian. lib. x. cap. 1„ Ι
In Comoedia maxime claudicamus3 licet Varro dicat,
Musas AElii Stilonis sententia Plautino sermone locuturas

 

 

